---
layout: default
title: Bali, Indonezja, 7.XI - 5.XII.2015
category: Wycieczki
tags: [Indonezja]
---

<div style='margin:auto;max-width: 55em'>
<p>
    <ul>
    <li><b>Penang - Kuala Lumpur - Denpasar</b>. 7.XI.2015</li>
    <li><b>Denpasar - Singapur</b>. 5.XII.2015</li>
    </ul>
</p>

<p>Na dole strony linki do paru widoczków z Bali. I do do paru dość przypadkowych zdjęć jedzenia. 
Ale przedtem garść refleksji. A co.</p>

<p>Indonezja bardzo mi się podobała. I chcę szybko tu wrócić. Indonezja, a dokładniej Bali a więc jej bardzo mała i 
bardzo nietypowa część. Bo Bali ma swoją bardzo wyraźną specyfikę. </p>

<p><strong>Po pierwsze</strong> to jest super-mega-turystyczne. Jeśli kojarzycie te wszystkie takie 
hipstersko-travelersko-koszmarne rozrzucone po Azji miejsca których moją ulubioną nazwą jest 
<a href='http://post-turysta.pl/artykul/artykul/dzielnice-turystyczne'>"Kingdom of Backpakistan"</a>  no to Bali
jest nie ulicą czy miasteczkiem a całą taką wyspą. Nie tak trudno od tego tu uciec. Ale raczej nie da się całkiem i na dłużej. 
Obcowanie z tą 
groteską i tak jest warte fajności Bali. A poza tym ja chyba już jestem za stary by jeżdząc gdzieś dalej szukać 
za wszelką cenę autentyczności. Jakbym chcial znaleźć autentyczność to bym po prostu pojechał na rynek w Koluszkach w  któreś 
środowe popołudnie a nie te 11 tysięcy kilometerów za daleko.</p>

<p><strong>Po drugie</strong> Bali to bardzo dziwny i bardzo ciekawy hinduizm - w przeciwieństwie do zdecydowanie muzułmańskiej, acz 
w łagodnym wydaniu Indonezji. Moją tandeciarską 
naturę, jak chyba się już nie raz przyznawałem wyjątkowo hinduizm porusza. Jakoś to pasuje do mojej wewnętrznej estetyki czy co. 
Więc obcowanie tutaj z tym całym rozmodleniem, nieustannym składaniem ofiar, procesjami i ceremoniami robiło mi fajnie. A to tu 
ma naprawdę wysoki poziom aktywności. Balijczycy sprawiają wrażenie jakby się zajmowali głównie modleniem z przerwami na 
inkasowanie kasy od turystów. Ale ponoć niepokojąco dużo biznesów prowadzą tu przyjezdni z innych wysp, bo Balijczycy
nie bardzo mają do tego głowy.</p>

<p>Mój odbiór Bali jest bardzo skażony tym, że ten miesiąc mieszkałem w Ubud. Nie oglądałem i nie czytałem (ale jak kto ma 
ebooka to przygarne!),  ale kochaj z Eat, Pray, Love to tutaj się właśnie działo. Ubud to jest taki disneyland dla wszystkich
miłośników jogi, medytacji, poszukiwania siebie i żywienia wegańsko-makrobiotycznego. Ściąga więc wszystkich najbardziej 
pretensjonalnych ludzi z całego świata (bardziej nawet niż ja!). Stan ich umysłu dla mnie najlepiej oddaje dyskusja na lokalnym 
forum ekspatów, o tym czy na pewno należy się po pogryzieniu 
przez bezdomnego psa szczepić na wściekliznę, bo przecież szczepionka to ingerencja w świątynie jaką jest ciało i czy ktoś może 
zna jakiegoś lokalnego uzdrawiacza który by pomógł. Wariaci się zdarzają, ale kurcze pod tym postem była długa dyskusja o 
uzdrawiaczach...</p>

<p>Są różne takie bardziej fancy knajpy i kawiarnie. Kawa z dripa, aeropresu oraz możliwośc wybrania spośród tak z 10 gatunków w co drugiej 
kawiarni. Kombuche i wszelkie warianty wegańskości. Szoty z trawy (nie tej co myslicie). Posiłki oczyszczajace (a pewno i przeczyszczające). Wszystko co najbardziej pretensjonalne 
w Warszawie ale bardziej i lepiej - bo tutejszy hipsteryzm ma wymagających odbiorców z Australii i San Francisco. Jest dobre studyjne
kino (reklamujące sie jako "pierwsze wegańskie kino na świecie") - z nieustającą dostawą bardzo depresyjnych irańskich filmów.</p>

<p>No ale właśnie w takim koszmarku mieszkałem i mi się to bardzo podobało. Bo ja tu miałem robotę do zrobienia. A obecność 
wszystkiego co powyżej powoduje, co tu kłamać, że dość wygodnie się mieszka. Szkoda tylko, że jest tu najgorszy internet 
jaki spotkalem. Wolniejszy niż polski 15 lat temu.</p>  

<p>Dla Ubud alternatywą byłoby mieszkanie w jakiejś przepięknej i dzikiej wsi bez infrastruktury, albo mieszkanie nad morzem czyli 
wśród strasznej ilości przećpano-pijanych australijczyków na nieustającym rave. Ja uważam, że oczywiście znacznie sensowniejszą 
odpowiedzią na wszystkie pytania jakie stawia nam życie jest ta którą wybrali raveowcy a nie tutejsi jogini. Ale jednak za 
sąsiadów to wygodniej mieć joginów.</p>

<p>Ubud ma też tą zaletę, że jest zlokalizowany w samym środku wyspy. Więc jest idealnym punktem wypadowym do zwiedzania Bali. 
Godzinka, dwie skuterem do wulkanów, morza, świątyń w środku dżungli, ogromnych tarasów ryżowych i wszystkiego tego co jest
fajną egzotyką. Parenaście minut do zupełnie niesturystyczonego Gianyar gdzie nagle wszystkie ceny są trzy razy niższe 
(a ponoć i tak dwa razy wyższe niż w reszcie Indonezji).</p>

<p>Podsumowując. Ubud to koszmar. Jak się jeżdzi to trzy dni tu to maks. I raczej po to by się najbijać ze sturyścienia. 
Ale do mieszkania to chociaz ciut za drogi to naprawdę fajny. Polecam. </p>

<p><b>Dodatkowo:</b></p>
<ul>
{% for post in site.categories.Indonezja %}
    <li><a href="{{ post.url }}">{{ post.title }}</a></li>
{% endfor %}
</ul>

</div>
