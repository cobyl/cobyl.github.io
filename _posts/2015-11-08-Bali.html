---
layout: default
title: Bali, Indonezja, 7.XI - 5.XII.2015
category: Wycieczki
tags: [Indonezja]
---

<p>
    <ul>
    <li>Lot <b>Penang - Kuala Lumpur - Denpasar</b>. 7.XI.2015</li>
    </ul>
</p>

<p>Poniżej linki do trochę dość przypadkowych widoczków z Bali. I do do paru dość przypadkowych zdjęc jedzenia. Ale przedtem garść refleksji. A co.</p>

<p>To co Indonezji zobaczyłem bardzo mi się podobało. I już chcę wrócić. Przy czym oczywiście biorę poprawkę na to, że byłem tylko na Bali. No a Bali
ma swoją bardzo wyraźną specyfikę. Po pierwsze to jest super-mega-turystyczne. Jeśli kojarzycie te wszystkie takie hipstersko-travelersko-koszmarne 
rozrzucone po Azji  miasteczka określane jako  "Kingdom of Backpakistan" no to Bali jest nie miasteczkiem a całą taką wyspą. Oczywiście wcale nie tak trudno
od tego uciec. Ale raczej nigdy na dłużej. Obcowanie z tą groteską i tak jest warte fajności Bali. A poza tym ja chyba już
jestem za stary by jeżdąć gdzieś dalej szukać autentyczności. Jakbym chcial znaleźć autentyczność to bym po prostu pojechał na rynek w Koluszkach w 
któreś środowe popołudnie a nie te 11 tysięcy kilometerów za daleko.</p>

<p>Bali mi się tak bardzo podobało na pewno przez swój bardzo dziwny i bardzo ciekawy hinduizm. Moją tandeciarską naturę, jak chyba się już nie raz
przyznawałem wyjątkowo hinduizm porusza. Jakoś to pasuje to mojej wewnętrznej estetyki czy co. Więc obcowanie tutaj z tym całym rozmodleniem, nieustannym 
składaniem ofiar, procesjami i ceremoniami robiło mi fajnie. A to tu ma naprawdę wysoki poziom aktywności. Balijczycy sprawiają wrażenie jakby się
zajmowali głównie modleniem z przerwami na inkasowanie kasy na turystów. Acz ponoć niepokojąco dużo biznesów tu prowadzą przyjezdni z innych wysp bo Balijczycy
nie bardzo mają do tego głowy.</p>

<p>To co pisze jest bardzo skażone tym, że mieszkałem przez miesiąc w Ubud. A Ubud to jest taki disneyland dla wszystkich
miłośników jogi, medytacji i żywienia wegańsko-makrobiotycznego. Ściąga więc wszystkich najbardziej pretensjonalnych ludzi z całego świata. Stan ich umysłu
dla mnie najlepiej oddaje dyskusja na lokalnym forum ekspatów, o tym czy na pewno należy się po pogryzieniu przez psa szczepić na wściekliznę, bo przecież
szczepionka to ingerencja w świątynie jaką jest ciało i czy ktoś może zna jakiegoś lokalnego uzdrawiacza który by pomógł. Wariaci się zdarzają, ale kurcze
pod tym postem była długa dyskusja o uzdrawiwaczach...</p>

<p>Są różne ciut bardziej fancy knajpy. Kawa z dripa, aeeopresu oraz możliwośc wybrania tak z 10 gatunków w co drugiej kawiarni. Kombuche i wszelkie o 
warianty wegańskości. Szoty z trawy. Wszystko co najbardziej pretensjonalne w Warszawie ale bardziej - bo tutejszy hipsteryzm ma wymagających odbiorców
z Australii i San Francisco. Jest dobre studyjne kino (reklamujące sie jako "pierwsze wegańskie kino na świecie") - z nieustającą dostawą najbardziej 
depresyjnych irańskich filmów jakie istnieją.</p>

<p>No ale właśnie w takim koszmarku mieszkałem i mi się to bardzo podobało. Bo ja tu miałem robotę do zrobienia. A obecność wszystkiego co powyżej powoduje, 
co tu kłamać, że dość wygodnie się mieszka.</p>  

<p>Zresztą alternatywą byłoby mieszaknie w jakiejś przepięnej i dzikiej wsi bez infrastruktury, albo mieszkanie nad morzem czyli wśród strasznej ilości 
przećpano-pijanych australijczyków na nieustającym rave. Ja zasadniczo uważam, żę oczywiście znaczeni sensowniejszą odpowiedzią na wszystkie pytania jakie 
stawia nam życie jest ta którą wybrali raveowcy a nie tutejsi jogini. Ale jednak za sąsiadów to wygodniej mieć joginów.</p>

<p>Ubud ma też tą zaletę, że jest zlokalizowany w samym środku wyspy. Więc jest idealnym punktem wypadowym do zwiedzania Bali. Godzinka, dwie
skuterem do wulkanów, morza, świątyń w środku dżungli, ogromnych tarasów ryżowych i wszystkiego tego co jest fajną egzotyką. Parenaście minut do zupełnie
niesturystyczonego Gianyar gdzie nagle wszystkie ceny są trzy razy niższe (a ponoć i tak dwa razy wyższe niż w reszcie Indonezji).</p>

<p>Podsumowując. Ubud to koszmar. Jak się jeżdzi to trzy dni tu to maks. I raczej po to by się najbijać ze sturyścienia. Ale do mieszkania to chociaz
ciut za drogi to naprawdę fajny. Polecam. </p>

<p><b>Dodatkowo:</b></p>
<ul>
{% for post in site.categories.indonezja1 %}
    <li><a href="{{ post.url }}">{{ post.title }}</a></li>
{% endfor %}
</ul>
